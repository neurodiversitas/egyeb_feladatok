A Neurodiversitas Alapítvány vagyunk.
Az eltérő agyi huzalozottsággal élő tehetséges embereket segítjük,
akik rendszerint valamilyen beilleszkedési problémával küzdenek – autisták, figyelemzavarosok.
Célunk, hogy egy kölcsönös előnyökön alapuló, win-win kapcsolatot alakítsunk ki köztük és a társadalom között.
A történelem produkált feltalálókat, akik nagy változást hoztak az emberiségnek: Einstein, Newton, Turing, Tesla,
és művészeket is: Bethoven, Mozart.
Ők emberileg nehéz esetek voltak, mindnek valamilyen kattanása is volt.
Einstent kirúgták a suliból, és a ma is élő híres zsenink, Elon Musk is csak két napot töltött a Stanfordon.
Közben pedig űrprojektet csinál és a Tesla autót. 
Ma minden 50. ember autista.
Külföldi cégek ezt az előnyt már felismerték,
és például az SAP, Microsoft kifejezetten autistákat toboroz szoftvertesztelési, programozási feladatokra.
Nagyon jó matematikusok, könyvelők, biztosítási elemzők.
Elég csak a Könyvelő című filmre gondolni.
Szeretnénk elérni, hogy ezek az emberek fel legyenek ismerve, megkapják a megfelelő támogatást,
hogy a hétköznapi életüket egyszerűbben élhessék.
Vannak, akik alig tudnak kimenni az utcára, félnek a villamos ajtó becsukódásától,
vagy lakóotthonokban, szegény családokban élnek, és csak eltelnek a napjaik.
Magam is ismerek valakit, aki egy pillanat alatt megmondja, hogy a hét melyik napján születtem,
de amúgy alig tudnak beszélni.
Meg kellene kapják a szükséges fejlesztést, képzést, működési keretet, ahol kibontakoztathatják magukat.
Ez jellemzően a munkaerőpiacon történhet meg, de tervezzük, hogy később saját startupok indításában is segítünk nekik,
ahol a saját különleges ötleteiket valósíthatják meg.
Ez a fogyatékosságnak egy másfajta megközelítése.
Ahelyett, hogy egyoldalúan segítenénk őket, és így „diverzekké” lennénk, egy partneri viszonyt hozunk létre velük,
amelyben mindkét fél üzletileg jól jár.
Jelenleg fejlesztésekkel, felzárkóztatással segítjük őket, immár két éve.
