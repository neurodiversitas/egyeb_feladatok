Alapítványunk az eltérő agyai huzalozottsággal élő tehetséges embereket hivatott segíteni,
akik rendszerint valamilyen beilleszkedési problémával is küzdenek – autizmussal, ADHD-val, diszlexiával.
Célunk, hogy egy kölcsönös előnyökön alapuló, win-win kapcsolatot alakítsunk ki köztük és a társadalom egésze között. 
Ma hozzávetőlegesen minden 50. ember autista, és 85%-uk munkanélküli. 
A jelenlegi ellátórendszer egy spektrumon kezeli őket, amelyben az érintettek 40%-a értelmi fogyatékkal is él.
Lakóotthonokban, otthon a szülőkkel, esetleg szegény családokban a különleges képességek nehezen tudnak érvényesülni.
Elsősorban a munkaerőpiac az, ahol speciális munkakörben jelentős üzleti előnyt 
és kölcsönös hasznot lehet kovácsolni az együttműködésből. 
Külföldi cégek ezt az előnyt már felismerték, és például az SAP, Microsoft kifejezetten autistákat toboroz szoftvertesztelési, 
programozási feladatokra. 
Emellett kiváló matematikusok, könyvelők, biztosítási elemzők.
A foglalkoztatás elősegítése mellett tervünk között szerepel, hogy vállalkozások indításában is segítséget nyújtsunk majd.
Jelenleg egy pilot projektünk zajlik ezen a területen.
Szeretnénk, hogy a fogyatékossággal való társadalmi viszony átértékelődjön: 
ahelyett, hogy egyoldalúan segítséggel támogatjuk a diverzitást, 
törekszünk felkelteni az igényt a fogyatékkal élőkkel egy partneri viszonyt létrehozására, 
amelyben mindkét fél üzletileg jól jár. 
Jelenleg fejlesztésekkel, munkára felkészítő foglalkozásokkal segítjük őket már két éve, 
életre hívtunk egy speciális vállalkozást, 
most pedig célzott támogatás igénybevételével fejlesztjük a foglalkoztatási területet teljesen lefedő tevékenységünket.
